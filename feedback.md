## Generelt
Flott prosjekt med bra (og tilstrekkelig) dokumentasjon. Liker spesielt godt den ryddige readme'en. Det er supernyttig for nye utviklere å se begrunnelsen for valg som er tatt som f.eks. det med autentisering.

Frontend appen er enkel og ryddig og jeg ser dere benytter dere av kjente konvensjoner. 
Når man søker så flakker siden en del. For å unngå dette kan dere benytte dere av debounce for å vente litt til man viser resultatet. Dette reduserer også antall API kall som gir en bedre opplevelse for brukeren og det er bedre for miljøet.

## Kommentarer i kode
Jeg ser at dere har benyttet dere av litt kommentarer i koden. I de fleste tilfellene tenker jeg at kommentarer i kode er et tegn på uklar flyt, oppdeling av komponenter eller utydelige funksjons/variabelnavn. Det er ikke nødvendig å kommentere hva context er for eksempel fordi da kan den som leser koden lese dokumentasjonen i stedet. Prøv å skriv selvdokumenterende kode så slipper dere forvaltning av kommentarer i framtiden :) 


Dersom dere har noen spørsmål, ikke nøl med å ta kontakt på henning.hakonsen@bekk.no!